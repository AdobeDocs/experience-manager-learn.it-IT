---
title: Come velocizzare i contenuti con Adobe Experience Manager
description: Scopri come velocizzare i contenuti e il valore che questo apporta alle organizzazioni aziendali. Approfondisci quattro principi per un’implementazione efficace e le insidie da evitare.
solution: Experience Manager
exl-id: 9d2e05c3-c8eb-4d92-bad0-931e63550438
duration: 589
source-git-commit: f4c621f3a9caa8c2c64b8323312343fe421a5aee
workflow-type: ht
source-wordcount: '2742'
ht-degree: 100%

---

# Come velocizzare i contenuti con Adobe Experience Manager

{{edge-delivery-services}}

Come leader nell’esperienza del cliente, sappiamo quanto possa essere difficile assicurarsi di avere il framework e i principi necessari per velocizzare i contenuti: componenti essenziali per trarre tutto il valore che offre la piattaforma Adobe Experience Manager. In questo articolo, verrà esaminata la velocità dei contenuti e il suo valore all’interno delle organizzazioni aziendali. Quindi approfondiremo quattro principi per un’implementazione efficace e le insidie da evitare.

## Definizione della velocità dei contenuti

La velocità dei contenuti non è solo uno strumento. Né è una funzionalità.

_La velocità dei contenuti sta alla base della personalizzazione. Velocità dei contenuti significa semplificare e diventare più efficienti, per poter offrire esperienze personalizzate su larga scala._ - Monique Misrahi di T-Mobile

Si tratta di una filosofia prevalente sui contenuti che abbraccia un quadro aziendale coinvolgendo ogni parte dell’organizzazione aziendale, dalla creazione, alla gestione, alla distribuzione.

Comporta lo sviluppo di una “architettura delle persone” sottostante che può essere sfruttata per raggiungere la massima velocità, creare esperienze avanzate e raggiungere efficienze importanti.

## Perché è importante

Spesso, quando viene introdotta una nuova soluzione aziendale come Adobe Experience Manager (AEM), l’obiettivo è semplicemente quello di impostare la soluzione e concentrarsi solo sulla base tecnica. Gran parte del lavoro che alla fine trasformerebbe l’organizzazione viene rimandato.

Questo è un errore. Se si ignorano i cambiamenti funzionali e aziendali necessari, si rischia di limitare notevolmente la realizzazione del valore e di andare incontro a un ciclo di personalizzazioni, ostacolando la velocità e limitando la potenza esplosiva di AEM.

Quindi, come iniziamo questo percorso? Quali sono i parametri su cui concentrarsi? Come puoi cambiare il paradigma della tua azienda per allineare i contenuti alla vision?

Diamo un’occhiata ad alcuni principi da seguire per creare un blueprint organizzativo per la realizzazione di valore con AEM.

## Quattro principi di velocità dei contenuti

### Realizzazione

Il primo passo è realizzare che il cambiamento è necessario. Molte volte questo arriva dagli stakeholder che hanno familiarità con la tattica quotidiana.

I problemi che potresti riscontrare includono:

* Nuove funzionalità del prodotto che non possono essere implementate a causa della personalizzazione
* Flussi di lavoro isolati
* Mancanza di comunicazione
* Frustrazione creativa e limiti tecnici

Non è facile affrontare tutto questo contemporaneamente. D’altra parte, tentare di risolvere ogni singolo aspetto genera frustrazione, in quanto ogni stream di lavoro nel ciclo di vita dei contenuti si sovrappone inevitabilmente con gli altri.

In che modo un singolo stakeholder, in ambito creativo, tecnico o funzionale, può districarsi tra i diversi livelli di obiettivi in termini di gestione, strategia e amministrazione? Come si possono eliminare i silos, tenendo conto di obiettivi strategici nascenti e periferici che potrebbero essere correlati tra di loro? E considerando che gli stakeholder potrebbero non essere consapevoli di tali sovrapposizioni?

Risposta: un singolo stakeholder non può intervenire in tal senso. Quando si allinea l’organizzazione alla soluzione, la decisione deve essere presa nel suo insieme, dato che ha un impatto diretto sull’intero team.

E, aspetto ancora più importante, la scintilla di trasformazione deve provenire dalla leadership. Solo quando la leadership è coinvolta in cambiamenti organizzativi e può prevederne i benefici tangibili, allora è possibile progettare e realizzare i processi organizzativi appropriati, fondamentali per la riuscita di una soluzione a livello enterprise.

Questo perché la velocità nel CMS aziendale dipende in ultima analisi dai contenuti. I contenuti vengono intrinsecamente sviluppati attraverso un ciclo di vita che coinvolge tutte le parti dell’organizzazione ed è sempre visibile alla leadership.

Ripetutamente abbiamo osservato che il percorso da un modello isolato a uno flessibile e veloce proviene da una voce iniziale e potente nella leadership. La consapevolezza che l’approccio al ciclo di vita di un contenuto rende in qualche modo necessario reimmaginarlo attraverso il team, dal creatore al tester. Quel momento decisivo, quando viene realizzato che guidare i contenuti non è una questione di quale strumento utilizzare, ma di come li stiamo concependo.

_“Quando inizi a pensare ai contenuti in modo diverso, porti al tavolo gruppi diversi che potrebbero non essere mai stati insieme prima. Dal prodotto e dallo sviluppo alla progettazione dell’esperienza guidata del cliente, sono naturalmente presenti parti diverse che contribuiscono alla creazione di questi elementi. Per noi, internamente, il supporto alla leadership e l’accettazione sono stati l’unico fattore più importante per la nostra trasformazione digitale”._ - Monique Misrahi, T-Mobile

_“Il supporto, la direzione e la visione della leadership sono stati un fattore critico. La cosa fantastica era che la nostra leadership fosse inclusiva e aperta agli input. Hanno ascoltato”._ - Amy Bergstrom, Deloitte

### Foundation

Dopo la realizzazione iniziale, la questione diventa come guidare il cambiamento organizzativo necessario per l’implementazione. Per questo non esiste una risposta univoca, in quanto non è possibile conoscere ciò che non si conosce.

La creazione di contenuti all’interno di un’organizzazione, dalla progettazione, al marketing, all’implementazione tecnica, ai test e all’authoring, interessa più reparti e processi. Molti di questi si basano su “conoscenze tribali” che durano da anni.

È difficile, se non impossibile, risolvere tutti i problemi contemporaneamente.

Per illustrare questo punto, osserviamo un esempio di organizzazione aziendale con vari brand. Il brand A potrebbe utilizzare AEM in diversi modi, anche se alla fine inefficienti. Il brand B potrebbe non utilizzare affatto AEM.

La domanda è: intendi aspettare che tutti i brand operino in modo unificato prima di reimmaginare i contenuti? È una buona idea trovare un’unica soluzione di cambiamento per tutti?

La risposta è no. Questo ne aumenterebbe la complessità. Inoltre, molte degli stakeholder sarebbero ostacolati da interminabili conversazioni su ciò che è superato, ostacolando così i tentativi di costruire qualcosa di nuovo. Ci si ritrova bloccati in una conversazione _sul_ cambiamento, invece di realizzarlo.

Occorre un quadro tangibile. Un nuovo paradigma per cui lavorare. Qualcosa che le persone possano vedere e sentire. In passato, il contenuto poteva essere considerato una pagina, una campagna o qualsiasi cosa immaginata singolarmente. Il cambiamento fondamentale consiste nel vedere il contenuto come tale: qualcosa da riadattare, riformattare e riciclare al team di authoring. I principali nuovi sviluppi dovrebbero essere utilizzati per esperienze mirate.

Per gran parte della clientela, il modo migliore per instillare il cambiamento è creare un mini sito, un brand o una sezione separata del sito da utilizzare come caso di test per il nuovo framework. La scelta di una parte dell’organizzazione come esempio consente di:

* creare un gruppo incorporato di stakeholder dedicato alla comprensione del nuovo framework
* ridurre le sessioni esplorative ripetitive e creare con più rapidità
* aumentare la probabilità e la velocità di accettazione degli stakeholder
* risolvere gli aspetti pratici tattici e colmare le lacune prima di riapplicare le modifiche su scala

_“Abbiamo modificato l’organizzazione relativa alla progettazione dell’esperienza per una vista più omni-channel della clientela. Abbiamo creato un team per la progettazione del framework dei sistemi che sta definendo in modo completo quali sono i nostri componenti di contenuto e come verranno utilizzati. Questo ci ha permesso di raggiungere un livello di velocità dei contenuti mai immaginato prima”._ - Monique Misrahi, T-Mobile

_“Sapevamo che venivano pubblicati troppi contenuti. Così abbiamo fatto delle ricerche con il nostro pubblico per scoprire se era in grado di trovare i nostri pezzi sulla leadership di pensiero. È emersa una certa confusione, quindi abbiamo adottato un approccio unico, segmentando le idee migliori in un sito pilota e differenziando quei contenuti. Abbiamo creato un’area dedicata a tali contenuti e sviluppato un vasto pubblico. Diversi anni dopo, siamo stati in grado di reintegrare quell’area nel nostro sito web principale e ora i contenuti di leadership di pensiero aiutano a guidare le persone attraverso il ciclo di vendita”._ - Amy Bergstrom, Deloitte

### Esecuzione

AEM rappresenta una soluzione a livello aziendale che interessa molte parti dell’azienda o del brand e la relativa efficacia, in quanto strumento di CMS, dipende da fattori a monte.

Durante la creazione del framework, dovrai trovare la soluzione giusta per alcuni paradigmi comuni. Alcuni di questi elementi potrebbero essere impegnativi, ma vanno prese delle decisioni... Ecco perché il paradigma fondamentale di cui parlavo è così importante. Il framework che si crea verrà utilizzato per tutta l’organizzazione.

Di seguito sono riportate quattro milestone da realizzare durante la fase di esecuzione:

1. **Definisci le basi della tassonomia globale dell’organizzazione.**

   Per tassonomia, non si intende solo la struttura delle cartelle, ma piuttosto la capacità di sapere chi crea cosa e quando. Inoltre, vanno prese in considerazione le [diverse strutture di autorizzazioni](https://experienceleague.adobe.com/docs/experience-manager-cloud-manager/using/requirements/role-based-permissions.html?lang=it) che dovranno essere progettate per ogni tipo di authoring.

   A questo punto, considera se desideri un modello di governance centralizzato o decentrato. Da un lato, un modello di governance centralizzato crea una strategia tassonomica consolidata che offre un controllo di qualità e informazioni sul processo più rigorosi, che sarebbero impossibili o quantomeno difficili in un framework decentrato.

   Dall’altro lato, un modello centralizzato, soprattutto se proviene da un’esperienza di authoring eccessivamente flessibile, può rappresentare un ostacolo troppo grande per il team. La struttura deve consentire l’introduzione di differenziatori linguistici e regionali comuni, nonché di pratiche relative al controllo della qualità. Inoltre, potrebbe esserci meno autonomia per ogni aspetto dell’esperienza di authoring; ad esempio, consentire solo ad alcuni autori di lavorare su gruppi specifici di pagine e solo a pochi autori di modificare le autorizzazioni.

   Anche se inizialmente una modalità di governance centralizzata può sembrare più lenta, alla fine, con la raccolta delle informazioni sui processi e con l&#39;adozione di un approccio basato su trasparenza e accountability per tutti gli utenti aziendali, il percorso complessivo sarà più rapido.

   La decisione sulla direzione da intraprendere dipenderà in definitiva dall’obiettivo strategico generale dell’organizzazione. Può dipendere dalla scelta tra una maggiore flessibilità per gli utenti aziendali o un’esperienza unificata tra i vari brand. Per un’esecuzione affidabile, è fondamentale che vi sia allineamento sul modello appropriato.

1. **Eseguire un audit di proprietà dei contenuti**

   Considera lo scenario seguente:

   I contenuti interattivi (spesso presenti nella pagina Home) potrebbero richiedere esperienze altamente interattive, e per aggiornarli sarà necessaria la collaborazione tra designer CSS front-end e autori. La manutenzione della pagina Home potrebbe richiede una struttura di autorizzazioni e un processo di approvazione diversi rispetto a una pagina di riferimento, solitamente più facile da aggiornare. Per poter contare su una solida governance, efficienza e qualità, è importante stabilire chiaramente chi è responsabile dei vari contenuti. Considera l’esecuzione di un audit dei contenuti che risponda alle seguenti domande:

   * Chi crea che cosa? E quando?
   * Quali sono le diverse strutture di autorizzazione da applicare a ogni tipo di contenuto?
   * Quali sono le esperienze sul sito che cambieranno, e quali rimarranno relativamente statiche?
   * Chi sarà responsabile di quali contenuti?
   * Chi sarà coinvolto nella creazione di queste esperienze, e che cosa comporta?

1. **Razionalizzare e semplificare i set di strumenti**

   Con l’evoluzione degli strumenti, evolvono anche i processi e i team. Tuttavia, questo potrebbe non accadere dall’oggi al domani. Può rendersi necessario un periodo di transizione. Prenditi il tempo necessario per definire quali sono gli strumenti giusti per consegna dei contenuti.

   Esamina i contenuti in modo olistico, non solo come parti di una pagina o di una sezione, ma anche dal punto di vista del loro funzionamento all’interno del sito. Considera potenziali opportunità per favorirne la riutilizzabilità. Identifica le aree in cui i contenuti possono essere riadattati, per aumentare l’efficienza. Pensa a come sfruttare al massimo le funzionalità integrate, rispetto alle aree che richiedono personalizzazione. L’utilizzo di componenti integrati consentirà di intervenire rapidamente sul sito, ad esempio in caso di rebranding o di modifiche estetiche.

   Da una prospettiva multi-brand, il passaggio a paradigmi “universali” (anziché per specifiche pagine) consente di velocizzare il riutilizzo e il rebranding, favorendo la sperimentazione iterativa e rapida delle campagne, per creare customer experience perfette. Velocità = flessibilità creativa e coinvolgimento del pubblico.

   Inoltre, un framework basato sui contenuti agevola intrinsecamente l’adozione di frammenti di contenuto e frammenti di esperienza. Queste soluzioni possono essere create da un framework centralizzato direttamente in Adobe Experience Manager, riducendo in tal modo l’inefficiente authoring basato su sistemi isolati. Questo favorisce un’esperienza di authoring coesa e valorizza l’uso di contenuti strategici in tutto il sito.

1. **Stabilire un sistema di progettazione**

   Assicurati di creare un team che possa fare riferimento a delle chiare linee guida sull’utilizzo, anziché progettare per singoli casi. La semplicità è alla base della velocità dei contenuti. Non dimenticare di includere i team di accessibilità per tutto ciò che viene progettato e sviluppato. Un sistema di progettazione deve trovare il giusto equilibrio tra un’esperienza molto particolare e la flessibilità di lavorare in modo sistematico direttamente in un CMS aziendale. I componenti core e i sistemi di stili si adattano a una miriade di esperienze e consentiranno ampia libertà per soddisfare le ambizioni estetiche dei creatori. Tuttavia, per velocità e scala è fondamentale seguire un approccio di buonsenso nel determinare l’esecuzione di un’esperienza. È necessario destreggiarsi tra diverse priorità. Durante la progettazione di un sistema, considera i principi fondamentali di riutilizzabilità e velocità. Per la maggioranza delle esperienze di un sito, possono essere utilizzati componenti integrati e sistemi di stili.

   _“Riguardo ai contenuti, è necessario un cambiamento di mentalità. Nella propria carriera, molti professionisti dei contenuti hanno lavorato attraverso la prospettiva di contenuti specifici per canale, brand o pagina. Adesso è il momento ora di pensare in maniera olistico e avere tempo per l’esplorazione”._ - Monique Misrahi, T-Mobile

   _“Avere una strategia dei contenuti centralizzata ci aiuta a evitare duplicazioni. Non stiamo saturando eccessivamente il mercato e non stiamo dicendo cose diverse su argomenti simili. Ci aiuta a ottimizzare l’intera libreria di contenuti e ad esprimerci con una sola voce in tutto il mondo”._ - Amy Bergstrom, Deloitte

## Procedure consigliate: modello veloce e riutilizzabile per la creazione di contenuti

In generale, è meglio seguire queste regole empiriche:

* Mira a ottenere almeno l’80% delle esperienze guidate tramite [Componenti predefiniti](https://experienceleague.adobe.com/docs/experience-manager-core-components/using/introduction.html?lang=it) e [Sistemi di stili](https://experienceleague.adobe.com/docs/experience-manager-65/authoring/siteandpage/style-system.html?lang=it). Attraverso la testimonianza della clientela, questo non solo creerà una base più scalabile che consentirà di sfruttare la roadmap del prodotto, ma aumenterà anche la velocità fino al 50%.
* [Configurare modelli modificabili](https://experienceleague.adobe.com/docs/experience-manager-learn/sites/page-authoring/template-editor-feature-video-use.html?lang=it) e abbandonare i modelli statici. Durante la configurazione di modelli modificabili (necessari per utilizzare i sistemi di stile), è necessario assegnare un autore di modelli che controllerà i diversi stili disponibili per una pagina o una sezione del sito Web. Questi aggiornamenti al modello stesso sono piuttosto minimi in termini di lavoro quotidiano.
* Se possibile, utilizza i [Frammenti di esperienza](https://experienceleague.adobe.com/docs/experience-manager-learn/sites/experience-fragments/experience-fragments-feature-video-use.html?lang=it). Anche se il caso d’uso generale per i frammenti di esperienza è relativo alla distribuzione multicanale, possono essere utilizzati in modo efficace in tutto il sito per compilare un’area alla volta invece di aggiornare manualmente il contenuto in più aree. Questo consente di risparmiare tempo e fatica per permettere al team di authoring di lavorare su esperienze più specifiche e avanzate.
* Creare esperienze più avanzate. Utilizzando la regola 80/20 (esposta in precedenza), un’organizzazione può utilizzare specifici CSS e sviluppo back-end per determinate esperienze invece degli aggiornamenti di manutenzione comuni.
* Scegli una base scalabile e un rapido rebranding. I sistemi di stili eseguiti in base a un’implementazione moderna possono consentire un rebranding efficiente su tutta la piattaforma. L’aggiornamento di ampi settori di contenuto tramite la modifica delle skin CSS consente di eseguire test e convalida rapidi e aumenta la qualità dell’esperienza del sito con un impatto diretto sul ROI (ritorno sull’investimento).

### Modellazione dell’organizzazione

Non esiste una risposta univoca a come dovrebbero apparire i modelli di assegnazione del personale di un’implementazione di AEM Sites. Tuttavia, ci sono archetipi che dovresti seguire per uno standard di base.

AEM Sites: esecuzione e funzionamento di base

| Ruolo tecnico | Responsabilità tecniche | Responsabilità aziendali | Ruolo aziendale |
| --- | --- | --- | --- |
| Sviluppatore CSS | <ul><li>Sviluppo Web (CSS o front-end)</li>Riutilizzare i componenti<li>Creazione di artefatti di esperienza tramite riutilizzo o nuovo</li></ul> | <ul><li>Proprietario business della soluzione</li><li>Crea attività di manutenzione e miglioramenti</li><li>Utilizza le business unit per coniugare visioni tecniche e strategiche</li></ul> | Proprietario del prodotto |
| Sviluppatore back-end | <ul><li>Esperienze approfondite non eseguite tramite semplici CSS front-end</li>Supervisione architettonica<li>Integrazioni dinamiche/allineamento con il proprietario del prodotto sugli obiettivi strategici</li></ul> | <ul><li>Assistere gli autori di contenuti</li><li>Ruolo di governance</li><li>Coordina i lanci e gestisce le modifiche macro</li></ul> | Autore amministratore |
| Manager della versione | <ul><li>Gestione della versione</li><li>Distribuzioni del codice</li></li>Team Adobe Account</ul> | <ul><li>Applica il contenuto (inclusi gli stili pre-creati)</li>Proprietà su più livelli<li>Fornisce e comunica questioni e problemi non appena sorgono con il CSM</li></ul> | Autore del contenuto |

## Ostacoli potenziali

Ecco alcuni ostacoli potenziali da evitare:

* Non dare priorità alle esigenze del pubblico. Rispondi alle seguenti domande per tutto ciò che viene progettato e sviluppato:

   * Questo soddisfa le esigenze della clientela?
   * Può essere operativo ed efficiente?
   * Stiamo ottimizzando la portata organica?
* L’esperienza è accessibile a tutti?

* Visualizzazione delle soluzioni in modo isolato. Ad esempio, concentrandosi esclusivamente sull’aspetto tecnico dell’implementazione di AEM, non si realizzano completamente i vantaggi aziendali. Consigliamo invece di esaminare i casi d’uso e gli scenari aziendali, per passare poi all’architettura e alla progettazione, in quanto forniranno una visione più ampia delle funzionalità di AEM. Anurandha Pentareddy di Adobe dichiara: _“Una cosa che consiglio è quella di esaminare in anticipo gli obiettivi di valore per la piattaforma che si sta implementando”._

Per una discussione più approfondita sulla velocità dei contenuti, ascolta questa [discussione](https://primetime.bluejeans.com/a2m/events/playback/e63686d4-158f-4f73-aea0-f03ebee4606d) della durata di un’ora con Monique Misrahi (T-Mobile), Amy Bergstrom (Deloitte) e Anuradha Pentareddy di Adobe.

Ulteriori informazioni su strategia e leadership di pensiero nell’hub [Customer Success](https://experienceleague.adobe.com/docs/customer-success/customer-success/overview.html?lang=it).
